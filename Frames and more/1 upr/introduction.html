<!DOCTYPE html PUBLIC "-//W3C//DTD HTML 4.01//EN"
   "http://www.w3.org/TR/html4/strict.dtd">

<html lang="en">
<head>
	<meta http-equiv="Content-Type" content="text/html; charset=utf-8">
	<title>introduction</title>
	<meta name="generator" content="Studio 3 http://aptana.com/">
	<meta name="author" content="Zitrax">
	
</head>
<body>
<h3 align="center"><b>ВЪВЕДЕНИЕ</b></h3>

<p><small>Целта на настоящата страница е да запознае работниците и техните представители в комитетите КУТ (групите ГУТ) по условия на труд с възможните рискове на работното място, последствията от тяхното въздействие, начините за отстраняване на риска и осигуряване на безопасен труд в чиста работна среда.</p>

<p>В тази страница съм се опитал да представя нещата и в перспектива, като бъдещи членове на Европейския съюз. Затова съм разгледал и повече фактори влияещи върху здравословните и безопасни условия на труд (а не само десетте риска, на които се прави оценка според нашето законодателство), както е в развитите европейски страни.</p>

<p>Тук са разгледани най-често срещаните опасности, причинявани от шум, прах, химикали, тежък физически труд и други, като са описани физичните, химичните, биологическите и други фактори, предизвикващи риска. Постарал съм се да дам някой препоръки за безопасна работа при заваряване, при работа с електричен ток, съвети как да работим с ръчни инструменти, как да подреждаме машините и други. Опитал съм се да засегна и медицинските последици от работата при не обезопасени условия на труд, профилактика и мерките, които следва да се предприемат.</p>

<p>Поради ограничения обем на материала не съм приложил всички Български държавни стандарти, тъй като от 18 септември 2000 г. БДС не са задължителни, а само препоръчителни, с изключение на изрично упоменатите в нормативните документи. Те са посочени с подчертан текст в началото на всяка страница.</p>

<p>Надявам се настоящият материал да помогне на синдикалните представители в КУТ (ГУТ) да установят в кои части на предприятието (фирмата) работниците са изложени на риск, да проучат тяхното мнение, имат ли някакви оплаквания, проявяват ли се симптоми за професионално заболяване, опасност от злополуки, аварии и пожари, провежда ли се редовно наблюдение от компетентно лице и какви мерки се предприемат за елиминиране или намаляване на риска до допустими стойности.</p></small>





</body>
</html>
