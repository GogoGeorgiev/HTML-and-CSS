<html>
<head>
<title>	alarm</title>
</head>
<body>
<h1 align="center" style="font-family:arial;">СТРЕС </h1>
<p style="text-indent:30px"> Стресът на работното място е вреден за психическото и физическото здраве на работниците. Някои хора са в стрес и на работното място и извън него. Нископлатените работници имат по-малка сигурност. Те трябва да превъзмогнат стреса от лошото жилище, ограничени образователни възможности и семейни проблеми. Жените, със своята двойна отговорност в обществото - в работата и семейството, често са лошо платени, работят на непълен работен ден, заемат по-ниски длъжности. Те се сблъскват със сексуално насилие и ограничени възможности за прогрес в кариерата. </p>
<img src="p1_alarm.jpg" align="left" hspace="10px"> &nbsp &nbsp &nbsp"Стрес" е често използвано понятие и всички ние го изпитваме в различна степен, но е трудно да се дефинира. Често този термин се употребява, за да опише някаква беда, умора или чувство за неспособност за справяне с даден проблем. Други виждат стреса както движеща сила, която им помага да оцелеят. Хората реагират на една и съща ситуация по много различни начини. На някои хора е необходим дълъг период, за да преодолеят дадена стресова ситуация, описвайки чувството като непоносимо.<br>
&nbsp &nbsp &nbsp До стрес се стига, когато изискванията към индивида не отговарят на неговите възможности (в личен или обществен план) или се разминават с нуждите и мотивацията на индивида. Например, може да се стигне до стресова ситуация, ако обемът на работата е много голям за даден брой работници и наличното време. Също така извършването на еднообразна, повтаряща се дейност, която не изисква потенциални умения и опит на индивида може да доведе до стрес. </img> <br><br><br><br>
<table align="center" cellspacing="0" cellpadding="10px" height="270px">
<tr bgcolor="#CCC">
<th style="font-family:arial;">ВЪЗМОЖНИ ИЗТОЧНИЦИ НА СТРЕС  </th>
</tr>
<tr>
<td><ul>
<li><b>работна обстановка</b> - шум, лошо осветление, лоша вентилация, пренаселеност, вибрации, неподходяща температура, токсични химикали и дим, лошо разположено оборудване, лоша поддръжка, лоши условия в стола (бюфета), неуредени грижи за децата;  </li>
<li><b>вид работа</b> - отегчителна работа, твърде много/малко работа, темп на работата, много/малко надзор, изолация на работното място, липса на напътствия и липса на контрол, липса на подходящи паузи за почивка, недостатъчно оползотворяване на способностите;  </li>
<li><b>организация на работата</b> - ниско заплащане, работа на смени, не нормирано работно време (наложено от работодателя), дълги часове извънреден труд, липса на социални контакти, несигурност на работното място - временни, краткосрочни договори;  </li>
<li><b>взаимоотношения</b> - лоши взаимоотношения с преките ръководители, лошо отношение към работата, дискриминация по отношение на пол, раса и възраст, сексуална злоупотреба, оплаквания от клиенти, насилие, лошо отношение от страна на колегите, липса на комуникации.  </li>
</ul></td>
</tr>
</table>





</body>
</html>