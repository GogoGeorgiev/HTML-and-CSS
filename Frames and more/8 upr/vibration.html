<html>
<head>
<title>	vibration</title>
</head>
<body>
<h2 align="center" style="font-family:arial;">ВИБРАЦИИ </h2>
<font color="red"><u>БДС 12.1.012-80 и БДС 16013-84 </u></font>
<p>Вибрационните вредности на работното място се представят обикновено в две форми: вибрации на цялото тяло (тялото се разтърсва от машина или превозно средство) или вибрации на определена част от тялото, например използване на пневматичен чук. </p>
<img src="p1_vibration.jpg" align="left" hspace="10px"> &nbsp &nbsp &nbsp &nbsp В тези случаи риска от увреждане зависи от честотата на вибрациите, интензивността и продължителността на действие. Вибрация с много ниска честота (по-малка от 1 вибрация за секунда) може да предизвика затруднено движение. Вибрации с ниска честота (между 1 и 80 вибрации за секунда) могат да предизвикат слабост, умора, нарушен сън, херния, увреждане на вътрешни органи и др.<br> 
&nbsp &nbsp &nbsp &nbsp Вибрациите се измерват с уреди подобни на шумомерите. Сензор се прикрепя към мястото на измерване на вибрациите, свързан с измервателен уред, отчитащ различните честоти в м/сек. Някои измервателни уреди мерят интензивността в целия диапазон от честоти и дават отчитане, което може да се сравнява с регламентираните нива.<br><br><br> </img>
<p>Съществуват три начина за намаляване на излагането на вибрации:</p> 
<ul>
<li>да се избягват вибрациите изобщо;</li>
<li>да се изолират работниците от тях; </li>
<li>намаляване на времето през което работниците са подложени на действието на вибрации. </li>
</ul>
<p>Предотвратяването на вибрациите се постига чрез: </p>
<ul>
<li>подобряване на окачването на камионите; </li>
<li>подобряване на пътищата; </li>
<li>усъвършенстване на двигателите.  </li>
</ul>
<h3 align="center" style="font-family:arial;">ВИБРАЦИИ НА ЦЯЛОТО ТЯЛО </h3>
<table border="1px" cellspacing="0" cellpadding="10px" bordercolor="#CCCC99">
<tr bgcolor="#CCC">
<th align="center" style="font-family:arial;">ДНЕВНА ДОЗА</th>
<th align="center" style="font-family:arial;">НЕОБХОДИМИ ДЕЙСТВИЯ  </th>
</tr>
<tr>
<td>0,25 м/сек2</td>
<td>Рисковете да бъдат намалени до поносимо ниво. Да се информират работниците за риска. </td>
</tr>
<tr>
<td>0,5 м/сек2</td>
<td>Работодателите да съставят програма за контрол. Информация и подготовка на работниците. Оценка на вибрациите и измервания. Да се прегледат работниците. Работниците да получат резултатите от измерванията.  </td>
</tr>
<tr>
<td>0,7 м/сек2</td>
<td>Системни здравни прегледи. Ако вибрациите не могат да се намалят, то да се контролира времето на излагане.  </td>
</tr>
<tr>
<td>1,25 м/сек2</td>
<td>Да се обявят дейностите пред съответните отговорни инстанции. </td>
</tr>

</table>
</body>
</html>