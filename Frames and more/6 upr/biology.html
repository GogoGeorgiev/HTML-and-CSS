<html>
<head>
<title> </title>

</head>
<body>
<h2 align="center" style="font-family:arial;">БИОЛОГИЧНИ ОПАСНОСТИ</h2>
<h4>КОИ СА ПРИЧИНИТЕЛИТЕ?</h4>
<img src="p1_biology.jpg" align="left" hspace="10px">
<p style="text-indent:30px">Причинители са вещества от биологично естество, които имат потенциална възможност да вредят на човешкия организъм - вируси, бактерии, причиняващи инфекции и заболявания; опасни растения и животни (паразити, насекоми) или вредни остатъчни продукти от живи организми. Застрашени са ежедневно здравните работници и инцидентно селскостопанските, работещите в канализационните мрежи и други. Могат да се получат алергични реакции и астма, хепатит, салмонела, дизентерия, ентеритни инфекции, тетанус, бяс, СПИС и т.н. Необходимо е да се вземат подходящи мерки при транспортиране и складиране на опасните микробиологични вещества и организми, да се дезактивират или кремират след използване. Работодателите са задължени да провеждат непрекъснат мониторинг на работната среда и здравословното състояние на работещите, да осигурят информация, инструкции и обучение за работниците.</p>
</img>
<table border="1px" cellspacing="0" height="200px" cellpadding="10px" bordercolor="#999900">
<tr bgcolor="#CCCCCC">
<td>No</td>
<td align="center " style="font-family:arial;">КАТЕГОРИЗИРАНЕ НА БИОЛОГИЧНИТЕ АГЕНТИ СПОРЕД РИСКА</td>
</tr>
<tr>
<td align="center">1. </td>
<td>Не причиняват заболяване у човека. </td>
</tr>
<tr>
<td align="center">2. </td>
<td>Могат да причинят заболявания и са рискови за работниците, но няма опасност да се разпространят в района, защото за тях е осигурена ефективна профилактика и лечение. </td>
</tr>
<tr>
<td align="center"> 3. </td>
<td>Причиняват тежки заболявания, опасни са за работниците, разпространяват се в региона, но има ефективна профилактика и лечение. </td>
</tr>
<tr>
<td align="center">4. </td>
<td>Причиняват тежки заболявания, представляват сериозна опасност за работниците, разпространяват се в региона и няма ефективна профилактика и лечение. </td>
</tr>
</table>
<h4 align="center" style="font-family:arial;">НЕОБХОДИМИ МЕРКИ</h4>
<ul>
<li>Ограничаване броя на работниците, намиращи се в контакт с опасния биологичен агент.</li>
<li>Чрез добра организация и административен контрол се минимализира изпускането на биологичния агент на работното място.</li>
<li>Разполагане на подходящи предупредителни знаци.</li>
<li>Контейнери за биологични отпадъци, следене за тяхното събиране, съхраняване и изхвърляне.</li>
<li>Внедряване на процедури при взимане, пренасяне и обработване на биологичния материал.</li>
<li>Осигуряване на общи защитни мерки.</li>
<li>Осигуряване на ефективни ваксини и хигиени мерки за предотвратяване на изпуснатите биологични агенти.</li>
</ul>


</body>
</html>