<html>
<head>
<title> </title>
</head>
<body>
<h1 align="center" style="font-family:arial;">РИСКОВЕ ЗА КОЖАТА</h1>
<img src="p1_skin.jpg" align="left" hspace="10px"><p style="text-indent:30px">Кожата е най-големият орган в човешкото тяло. Тя осигурява естествена защита на тялото, когато не е наранена. Лицето, шията, ръцете и пред мишниците са най-често засегнатите части. Но други места също могат да бъдат засегнати, ако са в контакт с тясно и замърсено облекло. Наранявания на кожата на работниците като изгаряния, порязвания, охлузвания, рак на кожата и дерматит са причина за загуба на десетки хиляди работни дни годишно. Някои химикали причиняват не само дразнение на кожата, но предизвикват и алергични обриви. Това се нарича "свръх чувствителност" и тези работници могат да развият силна реакция при контакт дори с минимално количество от съответния химикал.</p></img><br><br>
<p style="text-indent:30px">Много вещества причиняват дразнение, когато са в контакт с кожата. Резултатът (известен като дерматит) може да бъде зачервяване с лек сърбеж, обрив или открити мокри рани. Субстанции, които причиняват дерматит са: газ, течности и твърди вещества. Работещите с лепила, разтворители, ензими, детергенти, фотографски проявители, избелващи вещества и бои са изложени на риск. Разтворителите използвани за почистващи операции могат да отстранят естествените мазнини на кожата и да я направят суха и незащитена.</p>
<h4 align="center" style="font-family:arial;">МЕХАНИЧНИ УВРЕЖДАНИЯ</h4>
В тази група се включват всички порязвания и одрасквания с остри ръбове, трески или фрагменти. Освен, че са болезнени, всяко нарушение на целостта на кожата позволява в организма да попадат инфекции и химикали. Тези рискове могат да бъдат избегнати чрез усъвършенствани производствени системи и използването на защитни средства.




</body>
</html>